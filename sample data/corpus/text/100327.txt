
[Kabanata 6]
"Sitting by the windowSinging songs of loveWishing you were hereBecause the memory's not enough"
-A1 (Walking in the rain)


Isinara ko na ang librong hawak ko at napatanaw na ako sa bintana ng bus. Alas-sais na ng gabi ngayon, nasa Imus na kami, hindi naman makausad ang bus na sinasakyan ko dahil sa traffic, umuulan pa rin ngayon at napatitig na lang ako sa pagdaloy ng tubig ulan sa bintana. 
Natanaw ko ang repleksyon ko sa salamin at hindi ko namalayan na nakangiti na pala ako kanina pa. hindi pa rin kasi mawala sa isipan ko yung na-stranded kami ni Sir Nathan sa waiting shed kanina. Napasulyap ako sa itim na payong niya na hawak ko ngayon. Hindi naman niya kailangang ipahiram ang gamit niya sa isang stranger na estudyante na tulad ko pero ginawa niya pa rin.


"Saan ka ba umuuwi? Nag-aabang ako ng taxi, sabay ka na" tugon ni Sir Nathan dahilan para mapatingin ako sa kaniya, kakalagay ko pa lang nung libro sa bag ko. At nagsimula na ring maglakad ang mga tao dahil tumila na ang ulan at mahinang ambon na lamang ang bumabagsak ngayon mula sa kalangitan. 
Shocks! Parang ganito yung mga modus ng sindikato na napanood ko sa movie na Taken starring Liam Neeson. May poging kumausap sa anak niya tapos nakisabay sa taxi nila at nung nalaman na nung poging guy kung saang hotel tutuloy yung anak ni Liam Neeson sa movie, na-kidnap sila!
Gosh! hindi kaya isang sindikato rin to si Sir Nathan? Ang weird niya kasi, bakit ang bait-bait niya? Hindi dapat ako papadala sa looks niya, baka may masama pang mangyare sa'ken----
"S-sa Makati po" pagsisinunggaling ko, tama! Hindi mo dapat ibibigay ang real address mo sa isang stranger. Kahit pa teacher ko siya, bago pa lang siya sa school dahilan para hindi pa maghinala ang mga tao sa kaniya... pwes! Naiiba ako, nararamdaman kong miyembro siya ng sindikato. 
Napatingin naman ako kay Sir Nathan na tumango lang habang ang mga kamay niya ay nakasuksok pa rin sa kaniyang bulsa. "Magkaiba pala tayo ng daan, isasabay na lang sana kita sa taxi" sagot niya, at napangiti siya nga kaunti, yung ngiting hindi lumalabas ang ngipin. 
Magsasalita na sana ako kaso nagsalita ulit siya "Ayaw kasi umandar ng kotse ko, kanina pa ako naghihintay ng taxi dito at dito na rin ako inabutan ng ulan" patuloy niya pa. Aha! Bakit nag-eexplain siya? hindi ko naman tinatanong ah! may nabasa ako na kapag very detailed ang kwento at sinasabi ng kausap mo ang mga bagay na hindi mo naman tinatanong... ibig sabihin daw gusto ka nitong paniwalain sa mga sinasabi niya. 
"Ahh... G-ganun po ba" iyon na lang ang nasagot ko. Gosh! bakit kinakabahan ako? dahil ba sa presence niya? o dahil feeling ko sindikato siya?!
Napansin ko na tumatayo ang mga balahibo ko sa braso kaya agad kong hinimas-himas ang braso ko. "Nilalamig ka ba? Bakit kasi lumusong ka sa ulan?" nagtatakang tanong pa ni Sir Nathan pero medyo natatawa siya. pinagtatawanan niya siguro ang itsura ko ngayon. Teka nga! Ano bang itsura ko ngayon? Waahhh!

At bakit ba kinakausap niya ko? feeling close ah.

"W-wala lang po... trip ko lang" sagot ko, Shems! Ano bang klaseng palusot yan Aleeza! Nakita kong medyo nagtaka naman yung itsura ni Sir Nathan pero may bahid ng tawa. "Really? Ngayon lang ako naka-encounter ng taong trip lang magpabasa sa ulan" tugon niya pa at medyo natawa siya pero pinipigilan niya. 
Napalunok na lang ako, abnormal na ata ako, sobrang halo-halo na ang nararamdaman ko ngayon... hindi ko alam kung bakit parang kinakabahan, natatakot, naguguluhan at kinikilig ako na ewan ngayon. Ughh!

Teka nga! Bakit ang tumagal dumating ng bus!

Ilang saglit pa napa-usog naman ako papalapit sa kay Sir Nathan kasi may dalawang ale na nakisilong sa waiting shed at wagas magpapag ng payong nila dahilan para matalsikan kami ng wisik ng tubig mula sa payong, dumadami na rin ang mga taong nakisilong dito sa waiting shed. 
Parang may kuryenteng dumaloy sa buong katawan ko nang magdikit ang mga braso namin ni Sir Nathan, agad akong napa-usog palayo dahil sa gulat. Napansin ko namang ganun rin ang ginawa niya. 
Magsasalita pa sana si Sir Nathan kaso biglang may dumating na bus na byaheng Cavite at tumigil ito sa tapat namin. "S-sige po sir, mauna na po ako... Thank you po" paalam ko, pero napatigil ako kasi bigla siyang nagsalita at napaturo doon sa bus. 
"Pa-Cavite ang byahe ng bus na yan, hindi ba taga-Makati ka?" nagtataka niyang tanong. Shocks! Oo nga pala nagsinunggaling ako sa kaniya! Pano to?! 
"P-po? Ah---eh... uuwi ako ngayon sa bahay ng parents ko sige-po-bye" diretso kong tugon sa kaniya at agad akong kumaripas ng takbo papunta sa bus at nakipag-unahan sa iba pang mga pasahero. Hindi ko naman na nilingon si sir kasi baka mahalata niya sa mukha ko na niloloko ko siya! Gosh! 
Pagdating sa loob, medyo tinted yung salamin ng bus kaya hindi masyado naaaninag ang mga pasahero sa loob. Napakapit ako sa hawakan sa itaas ng bus dahil nakatayo ako ngayon sa gitna at siksikan na kaming lahat dito sa loob. Pero hindi ko na iyon pinansin pa, iginala ko ang mga mata ko sa bintana para makita si sir, nakita ko namang nakatayo pa rin siya doon at nakatingin sa bus na sinakyan ko. "Yung mga bagong sakay umusog naman po kayo sa likod oh" paulit-ulit na anunsyo nung konduktor dahilan para mapausog pa ako ng mapausog papunta sa dulo ng bus. 
Nanlaki ang mga mata ko nang biglang magtama ang mga mata namin ni Sir Nathan, Imposible! Tinted ang bintana ng bus na sinasakyan ko! Paano niya ako makikita dito sa loob? o baka aksidente lang. Pero parang... parang... hindi. 
Nakatitig lang si Sir Nathan ng diretso sa mga mata ko habang ang mga kamay niya ay nakasuksok pa rin sa kaniyang bulsa, hindi ko naman alam kung bakit hindi ko maalis ang mga mata ko sa kaniya, nagsimula nang bumuhos muli ang ulan at sunod-sunod na pumatak ang mga butil ng ulan sa bintana pero kahit ganoon ay kitang-kita ko pa rin ang mga mata niya na nakatingin pa rin sa akin ngayon. 
Hindi ko mabasa ang expression ng mukha niya, pero parang pamilyar sa'kin ang pangyayaring iyon. Maging ang pagbigat ng dibdib ko ngayon ay sobrang pamilyar sa akin. Napahawak na lamang ako sa tapat ng puso ko, nagsisimula na namang umatake ang kakaibang kirot sa puso ko na hindi ko maintindihan. 
Naramdaman kong nagsimula nang umandar ang bus, sa huling pagkakataon ay napatanaw ulit ako kay Sir Nathan, na biglang napayuko na lang, tumalikod na siya at nagsimulang maglakad papunta sa kabilang direksyon. 



"Dasma!" anunsyo nung konduktor, agad kong sinuksok yung libro sa bag ko at gulat na napatayo, hindi ko namalayan na pababa na pala ako, bago ako bumaba sa pinto ng bus ay binuksan ko na ang payong, malakas pa rin ang buhos ng ulan ngayon at medyo baha na sa lugar namin, abot na sa sakong ng paa ang taas ng baha at pansin kong madilim rin ang buong paligid dahil walang kuryente. 
Mabuti na lang dahil may kasabay akong manong na naglalakad sa unahan ko at may dala itong flashlight, sinundan ko siya para hindi ko na kailangang ilabas pa ang phone ko. habang naglalakad kami natanaw ko na ang posteng tinutukoy ni Alex na bumagsak daw dahilan para mawalan ng kuryente dito sa lugar namin. 
Napaliko naman sa isang kanto sa kaliwa yung manong kaya dali-dali akong naglakad pa-diretso habang malakas pa ang ilaw na dala niya, malapit naman na ang bahay namin, halos sampung metro na lang. Natanaw ko na rin yung jeep na pinapasada ni papa na naka-park sa tapat ng bahay namin at nakahinga na ako ng maluwag dahil nakauwi na rin siya. 

Meron kaming maliit na gate na hanggang balikat ko lang, napangiti naman ako kasi hindi pa nila ito ni-lolock. Kung kaya't nakapasok ako agad. napakatok pa ako ng limang beses bago binuksan ni Alex ang pintuan. "Ano ba yan!" reklamo ko sa kaniya kasi tinutok niya sa mata ko yung liwanag mula sa flashlight na hawak niya. 
"Akala ko magnanakaw" pang-asar niya pa, tinulak ko naman siya at padabog na inabot ko ang bag ko sa kaniya na basang-basa na. "ATE!" reklamo niya kasi nabasa ang t-shirt niya, inagaw ko naman sa kamay niya yung flashlight at nagmamadali akong pumunta sa kwarto nila mama at papa. Bukod kasi sa ihahatid ko na yung gamot kay mama eh natatakot ako na baka resbakan ako ni Alex haha!
"Damn!" sigaw pa ni Alex at padabog niyang binato yung bag ko sa sahig. Bwahaha! Ang sarap talaga sa feeling kapag nakakaganti ka sa kalokohan ng kapatid mo Haha!
Pagpasok ko sa loob ng kwarto nila mama at papa, naabutan kong nakahiga si mama sa kama habang nagbibilang ng pera si papa at nakaupo ito sa tabi ng kama. May isang rechargeable na flashlight ang nasa tabi ni papa at iyon ang nagbibigay ng liwanag sa buong kwarto. 
"Oh? Aleng andiyan ka na pala" tugon ni papa nang mapatingin siya sa akin, agad naman akong lumapit sa kaniya at nag-mano. Umupo na rin ako sa tabi ng kama nila. "Okay na po ba si mama?"
"Inaatake na naman ng migraine ang mama mo, masyado ata siyang napagod sa pagtitinda kanina sa palengke, matumal ang benta ng isda ngayong tag-ulan" sagot ni papa, napatingin naman ako sa perang binibilang niya ngayon na kinita niya sa pagpapasada. Kakaunti lang din ito at puro barya. 
"Matumal din ang pasada kaya gumarahe na ko" patuloy pa ni papa. Malungkot ang itsura niya ngayon, sa totoo lang sobrang dinadakila ko ang trabaho ni papa bilang jeepney driver, umaraw o umulan kasi nagpapasada sila, ang buong oras nila ay ginugugol nila sa pagpapasada pero hindi ganoon kalaki ang kinikita nila kasi napakaraming jeep ang bumabyahe rin, kaya nga kapag bumabyahe ako hindi ko na ginagamit ang student discount privilege ko kasi yung mababawas sa pasahe ko ay malaking tulong na iyon sa kanila.
"Kumain ka na ba anak? Nagbukas ng sardinas si Alex kanina, nandoon sa mesa" tugon pa ni papa, at tumayo na siya para ayusin ang mga barya na kinita niya. Napatingin naman ako kay mama na ngayon ay gumalaw at dahan-dahan niyang iminulat ang kaniyang mga mata. "N-nandito ka na pala... k-karating mo lang anak?" tanong ni mama at sinubukan niyang bumangon pero pinigilan ko siya. 
"Ma, inumin niyo na po to" sabi ko sabay abot sa kaniya ng biogesic na nahingi ko kanina sa clinic. Napangiti naman ng bahagya si mama "S-salamat anak, buti naman may bukas pang botika ngayon" sabi pa niya, tumawa-tawa na lang ako at tumango-tango dahil sa sinabi niya. hindi ko naman masabi sa kaniya na dumiskarte lang ako para makahingi ng gamot haha!
Inabot ko na sa kaniya yung isang baso ng tubig na nasa gilid ng kama nila, ininom na ni mama yung gamot at nahiga na muli sa kama "Salamat anak ah... mabuti na lang dahil dumating ka na agad, hindi ko na kaya pang tiisin ang sakit ng ulo ko, parang sasabog na ang utak ko kanina" tugon ni mama at ngumiti siya ng bahagya sa akin. Inayos ko na ang kumot niya at ipinatong iyon sa kaniya para makatulog na siya ng mahimbing. 
"Nagpapasalamat nga po ako kasi may mabuting tao na nagpahiram sa akin ng payong" 
"Talaga? napakabait naman ng taong iyon... dapat din pala akong magpasalamat sa kaniya" sabi pa ni mama at natawa kaming dalawa, natutuwa ako na sumisigla na ulit si mama, senyales na okay na ang pakiramdam niya. 
Ipinikit na ni mama ang mata niya at natulog na siya, napalingon naman ako sa bintana sa labas, umuulan pa rin. 

Sigurado akong nabasa ng ulan si Sir Nathan pag-uwi niya kasi pinahiram niya sa'kin ang payong niya. Na-guguilty tuloy ako kasi pinagisipan ko pa siya ng masama at pinagkamalan ko pa siyang sindikato haays. 



Alas-dose na ng hatinggabi, hindi pa rin ako makatulog. Wala pa rin kaming kuryente ngayon at nakaupo ako sa study table namin habang pinagmamasdan ko yung kandila na nakatayo sa study table namin. Kalahating dangkal na lang ang taas ng kandila at nagkalat na rin sa mesa ang mga natunaw na wax nito. 
"Ate! Patayin mo na yan, di ako makatulog... ang liwanag" narinig kong reklamo ni Alex, nakahiga na siya ngayon sa kama niya sa ibaba ng doucle deck namin. Sinamaan ko naman siya ng tingin, Hindi raw makatulog? Humihilik na kaya siya diyan kanina pa!
"Aswang ka kasi, takot sa apoy" banat ko pa, napakunot naman yung noo niya at nagtaklob na lang ng unan sa mukha. 
"Seriously? Bakit ba tinititigan mo yan? It's just a candle" reklamo niya pa kahit nakasubsob yung mukha niya sa unan rinig na rinig ko pa rin yung sinabi niya. 
"Hindi ka ba napapaisip na ganito pala ang feeling ng walang kuryente, I mean during the pre-colonial period at early Spanish colonial period... ganito sila" tugon ko, inalis naman ni Alex yung unan na nakataklob sa mukha niya at napatingin sa akin, kitang-kita ko na naiirita na siya. 
"Nababaliw ka na" sabi niya sabay napailing pa. 
"Para kasing familiar sa'kin ang feeling na'to, hindi ko lang maalala" sabi ko pa, at napatitig ulit ako doon sa apoy ng kandila. Napaka-pamilyar talaga nito. 
Nagulat ako nang biglang bumangon si Alex at bigla niyang hinipan yung kandila na nasa tapat ko. "Ayan! Patay na! tapos na!" buwelta niya pa at agad siyang humiga sa kama niya, ginamit naman niya yung ilaw ng cellphone niya kaya hindi siya nabunggo kung saan-saan. 
"Kainis ka talaga! Ugh!" reklamo ko pa pero hindi niya ako pinansin, nakakainis! Kahit kelan panira talaga tong kapatid ko! haaays!



Kinabukasan, hindi ako nakatulog ng maayos kaya eto tulala ako sa first class namin, Every Monday, Wednesday at Friday lang ang schedule ng Algebra class namin ni Jen. At kapag Tuesday at Thursday naman Research I ang first subject namin. 
"Omg! Ang swerte niyo naman! Prof niyo si Prince Charming! Eeek" sigaw pa ni Iryn at Leana na galos ikabasag na ng eardrums namin ni Jen. Magkaklase kami ngayon, kaya eto sabog na naman kami, inutos ng prof namin na mag-meeting kaming magkakagrupo sa research para pag-usapan na namin ang mga gagawin namin pero mukhang chikahan ang nangyari sa meeting naming apat "Sana binagsak ko na lang yung Algebra class ko dati para pwede akong maki-join sa class niyo!" tili naman ni Leana. Tuwang-tuwa naman si Jen kasi inggit na inggit sila. Samantalang ako napa-iling-iling lang, sa totoo lang kinilig din naman ako kaso... parang mas lamang yung pagiging kabado ko kapag nandiyan si Sir Nathan sa paligid. 
"And guess what Iryn? Classmate din namin si Bryan sa Algebra class! Gosh! alam mo ba magkatabi sila ni Aleeza" sumbong pa ni Jen, at nanlaki naman yung mga mata ni Iryn at Leana. 
"Seryoso? Si Bryan Armando? Dito na siya nag-aaral?" gulat na gulat na tanong ni Iryn at para na siya ngayong pinagsakluban ng langit at lupa dahil sa pagkabigla niya. 
"Huh? Bakit di mo alam? Diba bespren mo yun?" nagtatakang tanong ni Jen, bigla naman nag-iba yung expression ng mukha ni Iryn at napasimangot siya. lumaylay tuloy yung chubby cheeks niya na ang sarap pisilin. 
"FO na kami, pinag-selosan kasi ako ng ka-one night stand niyang si Samantha, sinabi ni Samantha na magiging sila na ni Bryan kapag nilayuan niya ako" malungkot niyang tugon, agad naman kaming napakumpol-kumpol. Hindi naman namin personally kilala si Bryan at hindi niya rin kami kilala kasi sila lang naman ni Iryn ang magkaklase nung High School at sa ibang University ito nag-aral ng college pero ngayon nandito na rin siya sa school ni Iryn.

"Anong sabi ni Bryan?"

"Si Samantha daw ang pipiliin niya" 

"Huwaaat? Ang sama naman niya! Ugh!" hindi ko napigilan ang sarili ko na masabi yun, nagulat naman ako kasi napalakas pala yung pagkakasabi ko dahilan para mapatingin samin lahat ng ka-blockmates namin, maging ang prof namin sa research na si Prof. Cynthia ay napalingon din sa amin. Malapit na mag-senior citizen si Prof. Cynthia pero bata pa rin siya tingnan, mabait siya at pala-ngiti, pero pinaka-ayaw niya sa lahat ang maingay. Gosh!
"Ah-eh... Pag-SAMA-SAMAhin na natin ang mga ideas natin hehe" sabi ko na lang, napilitan namang tunawa-tawa sila Jen, Iryn at Leana at makisang-ayon sa palusot ko. at dahil dun ibinalik na ng mga blockmates namin at ng prof namin ang atensyon nila sa mga ginagawa nila. Whew! Muntik na yun ah. 
"Pero seryoso? Bakit naman niya pinagpalit ang friendship niyo sa isang babaeng maharot?" reklamo ni Jen, napayuko na lang ulit si Iryn.

"Kasi nga... mataba ako, mas gusto ni Bry ang mga sexy chicks"

"Eh diba matagal na kayong mag-bestfriends? Bakit naman ngayon niya lang narealize na mataba ka?"

"As bestfriends wala kaming problema sa isa't-isa, pero sa tingin ko nagbago ang lahat at nagsimula siyang umiwas sa'kin nung umamin ako sa kaniya last April na may gusto ako sa kaniya" patuloy pa ni Iryn, agad niyang pinunasan ang mga luhang namumuo sa mata niya. Nanlaki naman ang mga mata naming apat at gulat na gulat kami kasi ngayon lang namin nalaman na nag-confess na pala si Iryn kay Bryan!

"Baket ka umamin agad?!" reklamo naman ni Leana. 

"Minsan kasi may mga bagay na hindi mo nakokontrol, lalo na ang bibig mo, hindi ko nga makontrol ang pagkain ko... pano na kaya ang nararamdaman ko kay Bryan diba" sabi pa ni Iryn. Napatango-tango naman kami. Tama siya, nakaka-relate ako sa kaniya, minsan talaga nag-tataksil ang bibig natin sa sarili natin kasi bigla-bigla na lang nitong sinasabi ang mga bagay na hindi dapat sabihin. 



Kakatapos pa lang ng lunch time namin, hindi pa tapos kumain sina Jen, Iryn at Leana kaya ako na lang ang mag-isang pumunta sa research office para ipasa yung mga ideas ng study na ginawa namin kanina. Pagpasok ko sa loob, nakita kong may lalaking naka-talikod at nakaharap sa isang dektop computer. May in-eencode ito at mukhang tamad na tamad. 
Napalingon naman ako sa paligid at siya lang ang tanging tao na nandoon kaya lumapit na ako sa kaniya. "Uhm... Excuse me, nasaan si Prof.Cynthia?" panimula ko, napalingon naman sa'kin yung lalaki at laking gulat ko nang marealize ko na siya si...


Bryan Armando.


Ang gungong na nagpaiyak sa bespren namin si Iryn!

"Can't you see? Wala siya dito" pagsusungit nito at nag-encode encode na ulit doon sa desktop. Whaaat? Gusto ko siyang sakalin ngayon! ang kapal talaga ng mukha niya!
Napa-ehem na lang ako at tinaasan ko siya ng kilay "Excuse me, kaya nga nagtatanong ako kung nasaan siya diba diba? Magtatanong ba ako kung nandito siya!" banat ko pa, bigla namang napakunot yung kilay niya at napatingin ulit sa akin. 
Tiningnan niya ako mula ulo hanggang paa dahilan para mapaatras ako, Teka! Minamanyak niya ba ako?!
Eh kung buhatin ko kaya yung monitor at keyboard at ihampas yun sa mukha niya para tigilan na niya ang pagtitig niya sa'kin!

"I don't know... wait! Have we met before?" tanong niya at parang bigla siyang umamo ngayon. Aba! 

Sinamaan ko naman siya ng tingin, Nilalandi niya ba ako? diba 'Have we met before' ang pinakagasgas na tag line ng mga malalanding palakang manyakis na nais makabingwit ng biktima. 
"Nope... pero I know you, I know all your dirty jokes, I know what you did to your bestfriend" pagtataray ko pa sabay crossed arms. hindi naman talaga ako mataray, pero kapag nasa emergency state na ko, kailangan ko ng gamitin ito.
"Oww... so kinalat na pala niya, I never thought na magkakaroon agad ako ng issue dito kahit pa second day ko pa lang ngayon" natatawa niyang tugon, yung tawang pang chick boy. Eww!
Ngayon ko lang napansin na ngumunguya pala siya ng bubble gum, niluwa niya iyon at diretsong dinura doon sa trash can sa gilid niya. Yuck! 
"Three points" proud niyang tugon kasi na-shoot niya yung dinura niyang bubble gum doon sa trash can. Ano bang nakita ni Iryn sa lalaking to? may pagka-abnormal naman to eh. 
"Diyan ka na nga! mukhang nakahithit ka ng drugs kuya" buwelta ko pa sa kaniya at akmang aalis na pero nagulat ako kasi bigla niyang hinawakan yung wrist ko. Whaat---thee!
"Hey! I remember you na, magkatabi tayo sa Algebra class" nakangisi niyang tugon, kulay blue na ngayon ang ngipin niya dahil sa bubble gum na nginunguya niya kanina. Ugh! Gross!
"And... So?" pagtataray ko pa sabay taas ng kilay. Aba! Sinong nagsabi na porket seat mate ay dapat maging mabait sa isa't-isa. 
"P*ta kasi yung prof natin noh, pauso talaga, ginawa tayong high school may pa-seating arrangement pang nalalaman" tugon niya pa sabay tawa, siya lang ang tumawa sa sinabi niya. in-erapan ko na lang siya sabay talikod pero nagulat ako kasi bigla niyang hinawakan ang balikat ko. What-the-heck!

Agad kong inalis yung kamay niya sa balikat ko, Aba! Gugulpuhin ko na talaga to "Hey hey hey! let's introduce ourselves to each other, tutal seatmates naman tayo... right?" tugon niya pa habang nakangisi, yung ngisi na sobrang nakakaasar. 

"Anyway, I'm Bryan Armando... second year IT Student, kaka-transfer ko lang dito kahapon and I need to do extra service dito sa school dahil wala akong good moral certificate na mapasa sa kanila kaya I'm assisting now dito sa research office for a month" panimula niya, tiningnan ko naman siya mula ulo hanggang paa habang naka-crossed arms pa din ako. 
Sa totoo lang may itsura naman si Bryan kaya walang duda na na-truly-madly-deeply-inlove sa kaniya si Iryn. Matangkad ito, hanggang leeg lang ako sa kaniya, maganda ang mga mata niya pansin ko na medyo dark brown ang kulay niyon, kulay brown din ang buhok niya (I wonder kung natural yun o nagpakulay lang siya ng hair), matangos ang ilong niya at manipis ang mga labi niya, maganda rin ang ngiti niya na aakalain mong commercial model ng colgate. 

In short gwapo naman siya pero yung mga datingan niya ay pang-womanizer type tss...

"I'm 22 years old na and financially stable" dagdag niya pa. mas lalo tuloy napataas yung kilay ko, Whut? Kailangan pa bang sabihin na financially stable ka kapag nagpakilala ka sa isang tao? adik talaga ang isang to. 

"Eh bakit second year college ka pa lang?" 

Napa-smirk naman siya, mukhang proud pa siya na tumanada na siya sa kolehiyo "Coz I enjoy my life, hindi dapat puro pag-aaral ang inaatupag, mas madali tayong tatandan niyan" sagot niya pa at patawa-tawa pa siya diyan. Napa-tsk tsk naman ako, "Kung yan ang gusto mo... edi mag-enjoy ka lang hanggang sa tumanda ka na sa college" buwelta ko pa, pero tinawanan niya lang ako. feeling niya siguro uubra sa'kin ang kaharutan niyang taglay. Haays! Hindi niya talaga deserve si Iryn, ang mga lalaking ganito walang patutunguhan tss..
"I will... and no one can stop me... even you" banat niya pa sabay turo sa'kin at humalakhak siya. Napakunot naman yung kilay ko, Ano bang nangyayari? Binabantaan niya ako diba? Pero kung tumawa naman siya daig niya pa ang mga kontrabida sa pelikula. 
"Sinong nagsabi na papakialaman ko ang buhay mo? Aber?" banat ko pa, hindi pa rin mawala yung ngiti niya na parang nanglalandi. 
"No one... pero I can feel that you're interested in me" tugon niya pa at humakbang siya papalapit sa'kiin dahilan para mapaatras ako at binuksan ko na yung pinto sa research office. Nakalabas na ako ngayon pero nagulat ako kasi sumunod pa siya. 

Gosh! ang creepy niya!

"Hey! I'm just kidding, Ms. Agcaoili" narinig kong tugon niya at dahil dun gulat akong napalingon sa kaniya. Whuuut? Paano niya nalaman ang pangalan ko?! napatingin ako doon sa last name ko na nakaburda sa uniform ko Ugh! pinahamak na naman ako ng uniform na to.

"See... you're interested in me" pang-asar niya pa sabay kindat sa'kin at bumalik na siya doon sa loob ng research office. Naiwan naman akong tulala doon at gulat na gulat sa mga pangyayari...

Napahawak na lang ako sa tapat ng puso ko... 

Bakit parang pamilyar yung ginawa niyang pag-kindat sa akin...

Napatanaw ako sa bintana sa gilid ng hallway... tumila na ang ulan at medyo maaraw na ngayon. Kanina lang akala namin ma-sususpend ang klase ngayon kasi ang lakas pa rin ng ulan pero... mukhang wala ng suspension of class na magaganap kasi sumisilip na ngayon ang liwanag ng araw. 

Ano ba tong nararamdaman ko?




Kinahapunan, nagbalak manood ng sine sina Jen, Iryn at Leana para daw malibang si Iryn at maka-move on na kay Bryan. Hindi ko pa naikwento sa kanila yung nakakainis na tagpo namin ni Bryan kanina sa research office kasi sobrang busy ko kanina sa library habang nagreresearch pa rin tungkol sa pre-colonial period ng Pilipinas. Hindi naman ako sumama sa kanila kasi may importante akong pakay ngayon, gusto kong ibalik personally kay Sir Nathan yung payong niya at ibibigay ko rin yung ginawa ni mama na maruya na saging kaninang umaga, sinabi niyang ibigay ko daw iyon sa taong nagpahiram sa akin ng payong. Wala namang ideya si mama na lalaking teacher ko ang nagpahiram sa akin. 
Nakatayo ako ngayon sa labas ng office ng mga Professors. Pwede ko namang ipaabot kay Ma'm Del na nasa information desk pero ayokong isipin nila na crush ko si Sir Nathan at nagpapa-cute ako sa kaniya. Kaya eto nakatayo lang ako ngayon sa labas ng office, napatingin naman ako sa labas ng bintana, maaliwalas na rin ang kalangitan, mukhang hindi ko naman na kailangan pa ng payong kasi hindi naman uulan, at bukod doon ay nagdala na rin akong sariling payong para mabalik ko na ngayon kay Sir Nathan yung payong niya. 
"Tulala? in-love ba?" nagulat ako nang biglang marinig ko ang pamilyar na boses mula sa likuran ko. Agad akong napangiti nang makita ko si Sir Albert na nakatayo sa likod ko, "Goodafternoon po sir" bati ko sa kaniya, ngumiti naman si Sir Albert at tumango-tango. Si Sir Albert ang ay naging professor ko sa Rizal class at Kasayasayan ng Bayan, magaling siyang magturo siguro dahil matanda na siya at expert na talaga siya sa mga tinuturo niya. Medyo may katabaan si Sir Albert at kulubot na rin ang kaniyang balat, malago naman ang buhok niya na kulay gray na. 
"H-hindi po sir ah" pagtanggi ko pa pero natawa na lang ako kasi nakangiti lang sa'kin si Sir Albert at ineecheos niya ako. Naging close kami ni Sir Albert kasi hindi ako nakapag-pasa ng last requirement niya noon na reflection paper para sa novel na Noli Me Tangere at EL Filibusterismo kasi nagkaroon ako ng tigdas ng halos isang linggo. Binigyan na lang ako ni Sir Albert ng special assignment na kung saan ginawan ko ng collage pic ang mga bayani natin. 
"Mukhang may bumabagabag sayo ah? Lagi mong tatandaan na----" hindi na natapos ni Sir Albert yung kasabihan na paulit-ulit niyang binibigkas sa klase dahil inunahan ko na siya magsalita.
"Ang Nakaraan ang sagot sa mga katanungan sa Kasalukuyan" pagtuloy ko at sabay kaming natawa. "Oh diba sir memorize ko pa! Oha! Oha!" pagmamalaki ko pa, natawa naman si Sir Albert at napatango-tango sa akin. 
Papasok na sana si Sir Albert sa loob ng office nang mapansin ko ang librong hawak-hawak niya. Omg! 
"Sir Albert! Wait" tugon ko dahilan para mapalingon siya. "Bakit hija?"
"Yung libro po na hawak niyo, nakasulat din po ba diyan ang kasaysayan ng Kingdom of Tondo and Kingdom of Manila?" tanong ko, napatingin naman si Sir Albert doon sa history book na hawak niya, "Ah! eto ba? Hindi ito kumpleto eh, pero may libro akong kompleto ang pre-colonial period" tugon ni Sir Albert, natawa naman siya nang makita ako kasi kumikislap na ngayon ang mga mata ko na senyales na gusto kong makarinig ng kwento mula sa kaniya. 
"Osige, tara na sumunod ka" natatawa niyang tugon, napatalon na lang ako sa tuwa at sumunod sa loob ng office nila. isa-isa kong binati yung ibang mga professor na nasa table nila at abala sa pagrereview ng mga ilelesson nila. 
Napa-upo si Sir Albert sa isang mahabang mesa at sinenyasan niya ako na maupo doon, ito ang conference room nila, tumungo na siya sa table niya na nasa gilid at kinuha niya yung isang makapal na history book doon. 
"Ano ba ang gusto mong malaman?" tanong pa ni Sir Albert, natutuwa ako kasi parang hindi na iba ang turing niya sa akin, minsan na niyang sinabi noon sa akin na para raw akong apo niya na nasa America na ngayon.
"Hmm... Ano pong nangyari sa mga royal blood ng kingdom of Manila and Tondo nang matalo po sila ng mga Kastila?" tanong ko, napatango-tango naman si Sir Albert at sinuot na niya yung eyeglass niya na kulay gold.

Nang matalo ng mga Kastila ang kaharian ng Manila at kaharian ng Tondo, inilipat ni Miguel Lopez de Legazpi sa Manila ang lahat ng kapangyarihan at pamahalaan na dati ay nasa Cebu, and Manila became the capital of the entire Spanish East Indies. The colony was administered through the Viceroyalty of New Spain (now Mexico) until 1821 when Mexico achieved independence from Spain. After 1821, the colony was governed directly from Spain.
Ang mga dugong bughaw na lahi ng mga Rajah, Lakan at Datu na kumalaban sa mga Kastila ay pinapatay at ang iba naman ay pinatapon sa iba't-ibang panig ng Pilipinas. Samantala, ang mga dugong bughaw naman na sumapi sa mga Kastila ay nagkaroon ng mga pwesto sa Sistema ng pamahalaan noon, ang iba ay naging mga cabeza de barangay, basta't bihasa ang mga ito sa pagsasalita ng wikang Espanyol at marunong din magsulat at magbasa. 

"Posible po bang ma-trace ngayon ang descendents ng mga royal blood ng kingdom of Manila and Tondo?" tanong ko, natawa naman si Sir Albert sa'kin, hindi ko namalayan na sobrang inaabsorb ko ngayon ang mga information na sinasabi niya. 

"Malabo nang mangyari iyon... halos limang daang siglo na ang lumipas, at karamihan din sa mga descendants ng mga dugong bughaw noon ay nagpalit na ng mga pangalan, marami rin ang nagbago pa muli ng pangalan nang sumiklab ang rebolusyon ng mga Pilipino sa mananakop na Kastila, at hindi pa nagtapos doon dahil marami rin ang nagpabago pa muli ng pangalan sa panahon ng pananakop ng mga Amerikano at Hapon... kung kaya't napakahirap nang matunton ang salinlahi ng mga dugong bughaw sa mga kaharian noon sa Pilipinas bago pa man dumating ang mga Kastila" paliwanang ni Sir Albert, napatango na lang ako. Parang ang komplikado at imposible nga ang bagay na yun.

Magsasalita pa sana ako kaso bigla akong napatigil nang matanaw kong napadaan sa conference room si Sir Nathan, dire-diretso lang siya at hindi niya kami napansin. Naupo siya sa pinaka-dulong table na nasa tabi ng bintana at napasandal siya sa upuan niya, pero ilang saglit lang may kinuha siyang math book at binasa iyon.
"Oh? May gusto ka pa ba itanong Hija?" tanong sa'kin ni Sir Albert. At dahil dun napatingin ako sa kaniya, hindi ko namalayan na sinundan ko pala ng tingin si Sir Nathan hanggang sa makaupo ito sa working table niya. 
"Ah-ehh... wala na po sir! Maraming Salamat po sa oras niyo" tugon ko, napatango-tango naman si Sir Albert at tumayo na siya. "Wala iyon Hija, parang apo na kita, at masaya akong malaman na interesado ka sa ating Kasaysayan" sagot ni Sir Albert at binuksan na niya yung pinto sa conference room. Naistatwa naman ako sa tapat ng pintuan ng conference room nang mapatingin sa direksyon namin si Sir Nathan. "Oh! Nathan akala ko hindi ka pumasok" panimula ni Sir Albert at nagtungo na ito sa table niya na nasa tabi lang pala ng table ni Sir Nathan. 

Napatingin naman si Sir Nathan kay Sir Albert at napangiti ito ng bahagya sa kaniya "Nag-half day lang po ako" sagot niya at nagulat ako kasi biglang napatingin sa'kin si Sir Nathan pero saglit lang.
"Dapat nagpahinga ka na lang Hijo, baka lumala pa ang sipon mo" tugon pa ni Sir Albert at naglakad na ito papalabas sa office. "Sige hija, baka mahuli ka pa sa klase mo" tugon pa ni Sir Albert at tinapik niya ang balikat ko bago siya lumabas sa pinto. 
May kalakihan ang office area nila, halos dalawang pinagsamang classroom ang laki nito, at nakahelera ang halos 40 na table ng mga professors. Nasa gilid ang conference room malapit sa table ni Sir Albert at Sir Nathan na nasa pinakadulo. 
Parang natuod naman ako sa kinatatayuan ko kasi kaming dalawa lang ngayon ni Sir Nathan dito sa left side ng office nila. Aalis na lang sana ako kaso naalala ko ang pakay ko kanina kaya ako naghihintay sa labas ng office na ito. 
Napahinga na lang ako ng malalim at sinulyapan ko saglit si Sir Nathan na ngayon ay nagpatuloy na sa pagbabasa sa librong hawak niya. Go Aleeza! Kaya mo to! kailangan mabalik mo na yung payong niya, at sayang naman ang nilutong maruya ni mama kapag hindi ko binigay yun sa kaniya. 
Alam kong alam niya kung bakit ako nandito ngayon at baka umaasa siya na ibabalik ko na yung payong niya, ayoko naman paasahin siya kaya sige na nga lalapit na ko Gossshh!
Sinimulan ko ng humakbang papalapit sa kaniya at sa bawat pagtapak ko palakas ng palakas ang kabog ng dibdib ko, ibinaling ko na lang sa labas ng bintana ang paningin ko kasi baka mas lalo akong sumabog kapag tiningnan ko pa si Sir Nathan, napansin ko na makulimlim na ulit ang kalangitan sa labas. mukhang uulan na naman. 

"G-goodafternoon po Sir" panimula ko, napatingala naman si Sir Nathan sa'kin. "Uh-Eto na po pala yung payong niyo s-sir... T-thank you po" patuloy ko pa, ngumiti naman si Sir Nathan, yung ngiting hindi lumalabas ang ngipin. 
"You can have this for a while, mukhang uulan ulit" sagot niya sabay tingin sa bintana na nasa tabi niya. hindi ko mapigilang titigan ang ganda ng mga mata niya na mas lalong tumingkad ang pagka-brown nang lumingon siya sa bintana. 
"O-okay lang po ako sir... m-may payong naman na po akong dala" sagot ko, napatingin ulit sa'kin si Sir Nathan at napatingin din siya doon sa payong niya na inaabot ko na sa kaniya. Parang biglang may kuryenteng dumaloy sa katawan ko nang magdikit ang mga daliri namin nang kunin na ni Sir Nathan yung payong niya sa kamay ko. 
"I'm glad that you're now prepared" tugon niya pa at napangiti siya ng bahagya, dahilan para mapatulala ako sa kaniya. Hindi ko alam pero sa pagkakataong iyon, parang may kakaibang galak na naramdaman ang puso ko. bihira lang ngumiti si Sir Nathan, at kapag ngumingiti siya bihira lang lumabas ang ngipin niya kaya sobrang nakakapagpatulala talaga kapag ngumiti siya na labas ang magaganda at pantay-pantay niyang ngipin. 
"Ah--- S-sir, pinapabigay din po pala ni mama, gusto rin po niyang magpasalamat dahil pinahiram niyo po yung payong niyo sa'kin" tugon ko, at inabot ko na rin sa kaniya yung red Tupperware na pinaglagyan ni mama ng maruya. Napatitig lang doon si Sir Nathan at napangiti rin siya ulit. 
"Actually, that umbrella was not mine, sa pinsan ko yan kaya nga nagalit siya sa'kin kasi kinuha ko yung payong niya" tugon ni Sir Nathan at natawa siya sa sarili niyang kwento. Sumabay naman ako sa tawa niya. "Pakisabi pala sa mama mo, Maraming Salamat" habol pa niya at ngumiti siya, yung ngiting sincere dahilan para mapansin ko na may dimples pala siya sa kaliwang pisngi. Gosh!
"W-wala po yun Sir... Maraming Salamat po talaga" tugon ko pa at akmang aalis na pero nagulat ako kasi bigla siyang nagsalita ulit. "Oo nga pala, muntik ko ng makalimutan, buti nandito ka... Tomorrow after class ko pa dapat sasabihin sayo ito pero dahil nandito ka na... Gusto ko malaman mo na ikaw ang napili ng Mathematics Department na representative for an incoming Academic Pasiklaban event next month" tugon ni Sir Nathan, nanlaki lang ang mga mata ko at napatulala sa kaniya, hindi ko alam kung dahil ba sa sinabi niya kaya ako napatulala ngayon sa kaniya o baka dahil hindi ko na naman mapigilang tumitig sa kaniya ngayon. 

"May one month pa naman para paghandaan natin ang competition" patuloy niya pa, hindi ko namalayan na napanganga na pala ako dahil sa gulat. 

"N-natin?"

"Yup, I'll be your mentor" sagot niya, parang nabuhusan ako ng malamig na tubig dahil sa nalaman ko.

WHAAAT? MAGIGING MENTOR KO SI SIR NATHAN?!

Hindi ako nakapagsalita agad, kasabay nito ay natanaw ko ang unti-unting pagbagsak ng tubig ulan mula sa makakapal na upal sa kalangitan. Hanggang makalipas lang ang limang segundo ay bumuhos na muli ang malakas na ulan. 
"What's your decision? Do you want to learn from me? or not?" habol niya pa at nakatingin na siya ngayon ng diretso sa mga mata ko. Gusto ko ng hawakan ngayon ang tapat ng puso ko dahil nararamdaman ko na naman ang sobrang pagbigat nito. 

Bakit si Sir Nathan pa? Ang alam ko hindi naman siya ang head ng Math Department, Matagal ko ng pangarap na maging representative sa isang Math competition. At baka ito na ang pagkakataong iyon... pero bakit parang pakiramdam ko hindi magiging maganda ang resulta kapag pinilit ko ang pangarap na to?

Magsasalita na sana ako kaso biglang dumating na si Sir Albert at binati niya ulit kami. "May nakalimutan lang ako, by the way Aleeza bakit nandito ka pa? wala ka na bang klase?" tanong pa ni Sir Albert habang abala siya sa paghalughog nung librong hinahanap niya sa dose-dosenang libro na nasa mesa niya. 
"W-wala na po Sir" sagot ko at napailing ako. Tumango naman si Sir Albert at nagulat ako kasi biglang nahulog yung kumpol ng libro na nasa mesa niya. Agad naman akong yumuko at tinulungang magpulot ng mga mga librong ng kasaysayan ni Sir Albert na nagkalat ngayon sa sahig, tumayo na rin si Sir Nathan at tinulungan niya rin si Sir Albert. 
"Hindi ko pa nauuwi sa bahay yung ibang libro, mas gusto ko kasi magbasa dito" tugon pa ni Sir Albert habang tumatawa siya ng marahan. Napangit naman kami ni Sir Nathan sa kaniya, pero parang bigla akong nabuhusan ng napakalamig na yelo nang mapansin ko ang isang libro na nasa gilid ng paa ng mesa ni Sir Albert. 
Napatingin naman ako kay Sir Albert at Sir Nathan na nagbiburuan na ngayon tungkol sa mga librong binabasa nila. ibinaling ko na ulit yung tingin ko doon sa libro na sobrang nagdudulot ng kaba sa akin. Hindi ko akalaing may kopya rin pala si Sir Albert ng librong ito. 

Dahan-dahan ko nang pinulot iyon at nang buklatin ko ito, tumambad sa harapan ko ang isang pahina nito,


Our Asymptotically Love Story... (page 28 - 46)

Ikatlong Kabanata: Pilipinas 1688

"Lumeng" tawag muli ni Fidel dahilan para mapatingin ng diretso sa kaniya si Salome...



*****************
Sources: History of the Philippines during the pre-colonial period slide share.
